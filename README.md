# Askö Family Camp Website

Hej och välkomna till Askö Familjeläger!

För de av er som inte har besökt lägret kommer här en kort beskrivning av lägret och vilka vi är:
Vi är en av veteran-hemundervisningsfamiljerna i Sverige, vi hemundervisade innan den nya skollagen kom 2011 och hade turen att alla barnen i familjen redan var för gamla för att påverkas av den lagen när den trädde i kraft.  För oss är det väldigt viktigt att vi gör vad vi kan för att hjälpa och supporta de familjer som väljer att satsa vad de kan på att deras barn ska få den uppväxten som de tror på, även om det betyder att man måste gå mot strömmen. Detta är en av anledningarna till att vi väljer att hålla i just det här lägret, för att hemundervisande familjer ska får en chans att spendera en hel vecka med att umgås och ha kul tillsammans. Samtidigt uppstår då en möjlighet för de som funderar på hemundervisning att träffa hemundervisande barn och föräldrar och lära sig mer om det. Men även om du inte är intresserad av just hemundervisning så är du fortfarande välkommen att komma, det viktigaste är att det är en vecka där vi kan ha kul tillsammans och där alla accepterar varandras liv och levande.

Vi står helt enkelt för platsen och sen är det upp till oss alla att skapa veckan tillsammans.
Schemat är väldigt öppet eftersom vi av erfarenhet har upptäckt att vad de allra flesta uppskattar mest är de spontana mötena som inträffar helt oplanerat snarare än organiserad underhållning. Det betyder dock inte att ingenting händer, tvärt om! Oftast brukar det finnas så mycket att välja bland att man helt enkel får acceptera att man inte kan vara på flera ställen samtidigt. Alla som vill kan föreslå diskussionsgrupper, aktiviteter såsom konst, fotboll, musik, yoga, workshops av olika slag eller vad som helst som de råkar vara intresserade av. Vi är endast begränsade av vår egen kreativitet!
Några exempel på saker som deltagare organiserat tidigare år:
- Diskussionsgrupper om ämnen såsom hemundervisning, barnuppfostran, att flytta utomlands, Åland, resa med barn osv
- Dans (lindy hop, engelsk folkdans, frigörande dans)
- Byggande av både trädkoja och en dom
- Fotboll, cricket, brännboll och andra sporter
- Målarkurs
- Yoga, kickboxning och andra former av träning
- Lajvspel i skogen
- Stickningsgrupp, tovning, piskflätning och annat hantverk
- Workshops av olika slag beroende på vad deltagarna är bra på eller intresserade av
- En väldigt poppis öppen scen
Plus mycket mer…
Och självklart vårat extremt populära vattenkrig!!

Vi har en stor svart tavla där man varje dag kan skriva upp de aktiviteter man vill se under dagens gång.

Vad är det för ställe då? Jo, det är en liten gård på den Sörmländska landsbygden ungefär 100 meter från en liten sjö. Vi har en stor åker där planen är att man kan slå upp ett tält eller ställa sin husbil/husvagn och campa, det finns gott om utrymme. Vi sätter upp ett stort utomhuskök (under tak) som alla kan använda och vilket ofta blir hela lägrets centrala punkt där allt händer. Det finns en dusch (med varmvatten!) och tre dass. Och en stor lada med massvis av utrymme för barnen att leka och där diskussionsgrupper osv kan hållas om vädret är dåligt.

Vi håller i lägret eftersom vi vet att det betyder väldigt mycket för många, och även för att vi tycker så mycket om det, inte för att tjäna pengar. Men för att kunna fortsätta att sätta upp det år efter år så har vi ett pris på 130kr per vuxen per dag, eller 700kr per vuxen för alla 7 dagar. Barn som tar med sig sina föräldrar kommer gratis.
Registrera att ni kommer till sidan Askö familjevecka /Askö family camp på facebook, eller via email askofamilycamp@gmail.com. Skriv gärna hur många ni är, om ni kommer hela veckan eller annars vilka dagar ni planerar att komma, och hur ni vill betala (banköverföring, swish, paypal, kontant).

Vi ser verkligen fram emot att massa kära vänner kommer tillbaka och hjälper till att göra lägret till den bästa veckan på året, men även alla nya blivande vänner som förhoppningsvis kommer också!
Hjälp oss gärna att bjuda in alla som kan vara intresserade av lägret!
Varmt välkomna allihop!
Magnus, Viktoria, Jake, Aurora, Andrew, Aron

Ps. Ni kan gärna redan nu dela med er av idéer på vad ni skulle vilja dela med er av eller förslag på vad ni skulle vilja kunde hända på lägret här på vår facebooksida.


Här finns mer [praktisk information](/practical.md)
